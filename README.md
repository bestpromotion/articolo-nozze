# articolo-nozze
Un articolo che descrive un aspetto delle nozze (il make-up della sposa)

Base viso
Per un trucco di successo da dove partire se non dalla base viso? Una buona base viso deve essere fatta con prodotti di prim’ordine. Infatti oltre ad essere la base di tutto il make-up, ha lo scopo di nascondere le imperfezioni ed evitare la lucidità della pelle(soprattutto se il matrimonio verrà celebrato in un’afosa giornata d’estate). Occorre dare largo spazio, quindi, a primer opacizzante, fondotinta coprente e una cipria che fissi il tutto. A questo punto manca un leggero counturing e un velo di blush per avere una base perfetta, ma allo stesso tempo naturale (non bisogna eccedere con i prodotti in modo da evitare l’orribile effetto maschera).
Trucco occhi
Nelle ultime tendenze gli occhi rappresentano il punto focale del trucco sposa: infatti, sono la parte del viso che viene messa più in risalto con abbondante mascara e ciglia finte. I colori più utilizzati sono rosa, champagne, perlato e pesca, tutti da sfumare con tonalità più scure e da arricchire con tocchi di luce per rendere l’intero trucco il più raffinato e elegante possibile.
Trucco labbra
Mettendo gli occhi in primo piano, nelle ultime tendenze sono previste labbra molto naturali. Il colore delle labbra dipende anche dalla carnagione e dalla preferenza delle spose. Non va mai via l’abitudine di usare il gloss per rendere le labbra più voluminose e luminose.
